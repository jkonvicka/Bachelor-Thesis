\chapter{Seznámení s HEAppE Middleware}\label{chapter:chapter-about-heappe-middleware}
Kapitola je zaměřena na popis aplikačního rámce HEAppE Middleware.

\section{Účel HEAppE Middleware}
HEAppE Middleware\footnote{\href{https://heappe.eu/}{https://heappe.eu/}} (High-End Application Execution Middleware) poskytuje aplikační rozhraní (API) pro kompletní správu úlohy na superpočítačovém clusteru, od vytvoření až po přenos zpracovaných dat. Jedná se o Open-Source\footnote{Kód, který je navržen tak, aby byl veřejně přístupný.} projekt implementující koncept HPC-as-a-Service a jeho cílem je zjednodušit komunikaci s HPC plánovačem a umožnit uživateli pohodlnou implementaci do jeho klientské aplikace či systému. HEAppE Middleware zajišťuje bezpečnou a šifrovanou komunikaci s výpočetním clusterem prostřednictvím protokolu SSH. Komunikace pak stojí na autentizaci pomocí asymetrického šifrování s využitím veřejného klíče (RSA).

Tato implementace konceptu HaaS je tvořena tak, aby respektovala interní bezpečností politiky výpočetního centra IT4Innovations\footnote{\href{https://www.it4i.cz/}{https://www.it4i.cz/}} a metodické pokyny ISO\footnote{\href{https://www.iso.org/home.html}{https://www.iso.org/home.html}}. Především tedy z důvodu specifických bezpečnostních nároků nebylo možné použít některou z dostupných HaaS platforem. HEAppE Middleware je však použitelný i na další typy HPC infrastruktur, více informací o kompatibilitě HEAppE je uvedeno v sekci \ref{subsection:heappe-support-schedulers}.


Abstraktně si můžeme HEAppE Middleware představit jako spolehlivého prostředníka mezi uživatelem a výpočetním clusterem, popř. jeho plánovačem. Poskytuje uživatelům vzdálený přístup k výpočetním clusterům se zaměřením na bezpečnost a jednoduchost přístupu.

Prakticky se jedná o službu, prostřednictvím které může koncový uživatel komunikovat s HPC clusterem přes standardizované aplikační rozhraní zvané jako REST API, stojící na HTTP komunikaci.


\section{Technické zázemí HEAppE Middleware}
Velký důraz je v tomto projektu kladen na multiplatformní využití a nezávislost použitého hardwaru. Tento aplikační framework je postaven na technologii .NET Core, poskytuje REST API a při nasazování je využívána kontejnerizační technologie Docker. Komunikace s plánovačem výpočetního uzlu probíhá prostřednictvím protokolu SSH, uživatel je autentizován jedním z uložených servisních účtů metodou RSA.

V současnosti tento framework zajišťuje komunikaci s plánovači PBS a Slurm. Podporuje autentizaci prostřednictvím SSH Agenta a je zajištěna podpora OpenID and OpenStack autentizace pro přístup k HEAppE Middleware API.

\subsection{Konfigurace HEAppE Middleware}
HEAppE je nutné před spuštěním konfigurovat. V první řadě je sestaveno konfigurační schéma (docker-compose) pro službu Docker, na kterém middleware běží. V Docker kontejneru se pak mimo samotný HEAppE Middleware nachází veškeré podpůrné služby, jako je MS SQL Server nebo SSH Agent. V návaznosti je přidána konfigurace samotné aplikace (AppConfig), která primárně specifikuje spojení s databází, port middleware API a další. Nedílnou součástí konfigurace je i počáteční stav dat uložených v databázi (seed), který si každý uživatel může specifikovat. Tato data jsou v okamžiku prvního spuštění HEAppE nahrána do databáze.

\subsection{REST API}
REST API je standardizované aplikační rozhraní využívající protokol HTTP. Služba poskytující toto API vystavuje tzv. endpointy (koncový uzel zpřístupněný uživateli) a specifikaci pro práci s nimi. V případě HEAppE Middleware se jedná o url adresy se specifikací JSON\footnote{JSON neboli JavaScript Object Notation je formát využívaný pro výměnu dat. Formát je jednoduše čitelný i pro člověka \cite{lJoeVuQg92zsjaAe}.} struktury dat, které systém na vstupu očekává. Z praktického hlediska může jít např. o komunikační bod pro vytvoření specifikace úlohy, na vstupu se očekává JSON struktura popisující úlohu a specifický řetězec, který uživatel obdrží po autentizaci na jiném endpointu. Na obrázku \ref{fig:swagger} se nacházejí vybrané endpointy REST API middleware z uživateslkého rozhraní Swagger\footnote{\href{https://swagger.io}{https://swagger.io}}.


\begin{figure}
	\centering
	\includegraphics[width=1\textwidth]{Figures/swagger-ui.pdf}
	\caption{Vybrané HEAppE Middleware REST API endpointy}
	\label{fig:swagger}
\end{figure}

\newpage

\subsection{Protokol SSH a metoda šifrování RSA}
Jak už bylo popsáno výše, HEAppE Middleware ke komunikaci s HPC clustery využívá protokolu SSH. Koncový uživatel je od této komunikace odstíněn a komunikuje pouze s vrstvou REST API. Při navazování spojení SSH je také odesílán soukromý klíč jednoho z nastavených servisních účtů v HEAppE Middleware, ten je následně porovnán s veřejným klíčem uloženým na HPC clusteru. Tato komunikace uživateli zaručuje bezpečnost pro práci, hlavní výhodou asymetrického RSA šifrování je vysoká složitost pro dešifrování, metoda je založena na prvočíselném rozkladu a je v současné chvíli prakticky neprolomitelná.

Bezpečnost RSA je postavena na předpokladu, že rozložit velké číslo na součin prvočísel (faktorizace) je velmi obtížná úloha. Z čísla \emph{n = pq} je tedy v rozumném čase prakticky nemožné zjistit činitele \emph{p} a \emph{q}, neboť není znám žádný algoritmus faktorizace, který by pracoval v polynomiálním čase vůči velikosti binárního zápisu čísla n. Naproti tomu násobení dvou velkých čísel je elementární úloha.\cite{GqNaOav5DExhzgW6}

\subsection{Kontejnerizace a Docker}
Při nasazování HEAppE je využívána technologie Docker. Ta umožňuje nakonfigurovat systém a pak už jen HEAppE Middleware sestavit na libovolném serveru. Docker umožňuje spustit aplikaci v izolovaném prostředí zvaném kontejner, to umožňuje na hostitelském systému spustit několik kontejnerů současně. Kontejnery jsou oddělené a obsahují vše potřebné pro běh aplikace, takže se uživatel nemusí spoléhat na to, co je na hostitelském počítači aktuálně nainstalováno \cite{Ued4tuEOQL0cOIeN}. Docker automaticky stáhne požadované obrazy (image) a spustí aplikaci. 

Výhoda tkví především v přenositelnosti specifikace na jiné servery, kontejner je pak oddělen od ostatních, je možné specificky nastavit jeho komunikační rozhraní dle potřeb uživatele.

Architektura technologie Docker je ilustována na obrázku \ref{fig:docker-architecture}.

\begin{figure}
	\centering
	\includegraphics[width=0.8\textwidth]{Figures/docker-architecture.png}
	\caption{Archtektura Docker \cite{Ued4tuEOQL0cOIeN}}
	\label{fig:docker-architecture}
\end{figure}

\subsection{Plánovače PBS a Slurm}\label{subsection:heappe-support-schedulers}
HEAppE Middleware v době psaní této práce podporuje plánovače OpenPBS\footnote{\href{https://www.openpbs.org}{https://www.openpbs.org}} a Slurm\footnote{\href{https://slurm.schedmd.com}{https://slurm.schedmd.com}}, tyto plánovače jsou hojně využívány v superpočítačových centrech po celém světě. Jedním z cílů HEAppE Middleware je platformí nezávislost, komunikační rozhraní jednotlivých plánovačů je však rozdílné a musí se k nim přistupovat individuálně. Koncový uživatel je však od této skutečnosti odstíněn a může tedy pracovat stále stejně, bez nutnosti znalosti dalšího systému. Na pozadí to řeší samotný middleware.


\section{Abstrakce HPC úlohy}
HEAppE Middleware poskytuje uživateli určitou míru abstrakce nad skutečnou specifikací HPC úlohy. Úloha je v HEAppE nazvána jako Task. Několik těchto Tasků tvoří Job, ten obsahuje obecné informace a nastavení, příkladem může být maximální doba běhu úlohy, zvolený cluster, maximální doba čekání na spuštění úlohy, definice proměnných využívaných při běhu programu. Každý z takto specifikovaných Jobů obsahuje minimálně jednu úlohu (Task), tedy samostatnou specifikaci spouštěné úlohy na clusteru. Těchto Tasků je možné definovat více, může u nich být specifikovaná i závislost na ostatní úlohy. Specifikace Tasku především obsahuje požadavky na využití jader, časový limit pro zpracování úlohy, frontu úloh a další specifické parametry pro běh spouštěného programu.

Tasky je možné spouštět jen z předem vytvořených šablon, ve kterých je definováno, jaký program se má na clusteru spouštět nebo jaké argumenty jsou u programu dostupné. Argumenty programu musí uživatel uvést vždy u specifikace úlohy (tasku).

Prostřednictvím HEAppE Middleware si uživatel definuje Job s Tasky, tento Job pak může spustit a kontrolovat jeho stav. V průběhu zpracovávání je možné kdykoli úlohu zrušit. HEAppE uživateli poskytuje možnost kompletně úlohu spravovat, a to bez nutnosti znalosti principů komunikace s plánovačem HPC clusteru.

Následuje příklad struktury příkazu ke spuštění úlohy na HPC clusteru, který plně nahrazuje jeden HEAppE RestAPI endpoint.

\begin{lstlisting}[language=bash,caption={Struktura příkazu qsub \cite{iR8VZfeCCZ757gs1}}]
qsub -q <queue> -w e -N <job_name> -l h_vmem=<memory> -l h_rt=<time> -l s_rt=<time> -pe smp <num_slots> -o <outputlogfile> -e <errorlogfile> <pathtoScript> <arg1> <arg2>
\end{lstlisting}

\section{Uživatelské a servisní účty}
HEAppE Middleware mapuje HEAppE uživatelské účty na skutečné clusterové účty (servisní). Správce HEAppE instance je oprávněn k vytváření uživatelských účtů. Uživatel se autentizuje prostřednictvím svého loginu a hesla, OpenID nebo OpenStack v HEAppE. Následně obdrží vygenerovaný klíč (alfanumerický hash) označovaný jako Session ID s časově omezenou platností. Při volání dalších HEAppE RestAPI endpointů tento hash využívá. Při konečné komunikaci se superpočítačovým clusterem HEAppE využívá jeden z uložených servisních účtů. Tyto účty jsou schváleny superpočítačovým centrem a správce HEAppE instance stojí za „nezávadností“ spouštěných úloh. 

HEAppE Middleware tyto clusterové (servisní) účty střídá, aby např. nedošlo k zablokování ze strany superpočítačového centra. Systém bez rotace využívaných servisních účtů by mohl nést znaky DOS/DDOS\footnote{DOS nebo také DDOS je typ útoku na internetové služby nebo stránky, jehož cílem je cílovou službu znefunkčnit a znepřístupnit ostatním uživatelům; může k tomu dojít zahlcením obrovským množstvím požadavků, ve variantně DDOS jde o distribuovaný DOS \cite{UUBpn6UTaV8mOipc}} útoku a účty by mohly být preventivně zablokovány.

Z výše uvedeného textu je zřejmé, že uživatelé spouštějící úlohy prostřednictvím HEAppE Middleware mohou ve skutečnosti využívat jeden servisní clusterový účet. HEAppE řeší přístupy uživatelů k jejich datům na výpočetním clusteru. Každý uživatel HEAppE se pak nemusí verifikovat přímo superpočítačovému centru, k použití stačí mít HAppE uživatelský účet.

\section{Šablony výpočtů}
Uživatel HEAppE Middleware musí ve specifikaci úloh uvádět požadovanou šablonu výpočtu, který se má při běhu úlohy provádět. Tyto šablony výpočtů se v systému HEAppE označují jako Command Templates. Uživatel může využít jen schválené šablony výpočtů, které se nacházejí v databázi HEAppE Middleware. Zmíněné šablony výpočtů obsahují cestu k programu či skriptu, který se nachází na výpočetním clusteru a výčet parametrů, které uživatel při specifikaci úlohy musí nastavit. Uživatel HEAppE Middleware tedy není oprávněn ke spuštění libovolného programu v rámci HPC úlohy, ale je odkázán na předem definované šablony výpočtů.

Command Templates vytváří administrátor dané instance HEAppE Middleware. Ten je zpravidla taktéž odpovědný za „nezávadnost“ spouštěných programů či skriptů, které jsou uvedeny v šablonách výpočtů, protože se tyto programy spouští pod servisními účty na výpočetních HPC clusterech. Spouštěné programy nesmí porušovat politiky a nároky daného superpočítačového centra, účty by mohly pak být zablokovány, a tak by došlo ke znefunkčnění celého HEAppE Middleware.

\section{Zajímavé funkcionality HEAppE Middleware}
\subsection{JobArrays}
K úlohám definovaným prostřednictvím HEAppE je možné přidat specifikaci pro opakování spouštění úlohy. Tato funkcionalita je nazvána jako JobArrays, teminologie vychází z funkce plánovače. Uživatel specifikuje iterace dané úlohy a plánovač pak úlohu spouští v cyklu. Praktické využití této funkce je například u renderování scén a vykreslování grafiky.
Příklad formátu pro definování JobArrays:


\begin{lstlisting}[language=bash,caption={Struktura definice JobArrays}]
                            <start_index>-<end_index>:<step>
\end{lstlisting}

\subsection{Závislosti úloh}
U jednotlivých úloh je možné specifikovat jejich závislosti na jiných úlohách. Uživatel může jednoduše definovat závislosti úloh. Prakticky se jedná o podmíněné spouštění dalších navázaných úloh až po úspěšném vykonání úlohy předešlé. Omezuje se tímto možné plýtvání prostředky a výpočetním časem, které by mohlo nastat při selhání jedné z úloh, na jejímž výstupu závisí úloha další.

HEAppE ale musí řešit kontrolu těchto závislostí, aby plánovači byly zasílány validní specifikace úloh. Na straně výpočetního clusteru také probíhá kontrola specifikací, aby nedošlo ke kruhové/cirkulární závislosti. Zjednodušeně je tento problém možné specifikovat jako problém s nekonečným čekáním. Na straně výpočetního clusteru by mohl nastat tzv. Deadlock. Jedná se o uváznutí systému při vzájemném čekání. Na superpočítači se tento problém řeší kontrolou specifikace úloh a také detekcí kruhové závislosti v grafu. HEAppE cirkulární závislost kontroluje také, aby se celý proces urychlil a nedocházelo by k chybám na straně výpočetního clusteru. Na obrázku \ref{fig:cirkularni-zavislost} se nachází znázornění typického uváznutí – cirkulární závislosti procesů (P1, P2) a prostředků (R1, R2). Závislost je znázorněna šipkou.


\begin{figure}[!h]
	\centering
	\includegraphics[width=0.5\textwidth]{Figures/Process_deadlock.png}
	\caption{Cirkulární závislost \cite{OvBwjLleECKerU0E}}
	\label{fig:cirkularni-zavislost}
\end{figure}

\subsection{Extrémně dlouhé úlohy}
Každá výpočetní fronta pro úlohy má definován horní interval pro dobu vykonávání uživatelských úloh, v praxi je tento časový parametr nazýván jako Walltime Limit. Systém ukončí každou úlohu, pokud přesáhne časový limit pro vykonávání úlohy. Existují ale uživatelé, jejichž programy vyžadují extrémně dlouhý čas pro dokončení, který překračuje již zmíněný limit na výpočetní frontě superpočítačového clusteru. I na tento problém HEAppE Middleware pamatuje. Při definování úlohy je možné nastavit přepínač pro vykonávání v režimu „ExtraLong“. V tomto případě HEAppE logicky rozdělí úlohu na více podúloh se závislostmi na postupném zpracování. Rozdělení probíhá podle uživatelem uvedeného časového limitu a limitu pro zpracovávání na požadované výpočetní frontě superpočítače. Výhodou je to, že je uživatel odstíněn od manuálního rozdělování úlohy na podúlohy. Dále je takto upravená specifikace úlohy předána plánovači na superpočítači a ten se již stará o vykonání úlohy. 

Tyto úlohy však musí podporovat „checkpointing“, aby bylo možné spouštět její části. „Checkpointing“ umožňuje ukládat stav úlohy, tak aby bylo možné výpočet po přerušení opět obnovit, aniž by se změnilo chování výpočtu. Zachovaný stav se nazývá kontrolní bod a pokračování se obvykle označuje jako restart \cite{Padua2011}.

\hfill \break
\begin{figure}[h]
	\centering
	\includegraphics[width=0.9\textwidth]{Figures/ExtraLong.pdf}
	\caption{Rozdělení extrémně dlouhé úlohy na podúlohy}
	\label{fig:rozdeleni-extra-long}
\end{figure}