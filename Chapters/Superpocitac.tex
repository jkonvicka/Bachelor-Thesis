\chapter{Superpočítač}
Výpočetní cluster, taktéž nazýván jako superpočítač slouží především k řešení výpočetně náročných úloh. Mezi typické úlohy mohou být zařazeny matematické, fyzikální či chemické výpočty nad velkým objemem dat. Největší výhodou superpočítačového clusteru je pak možnost paralelizace úlohy, v jednom okamžiku je zpracováváno více vstupů. Paralelní přístup se využívá při práci s grafikou, při renderování scén nebo například u různých simulací.

\section{Historie}
První superpočítače se začaly objevovat kolem roku 1960. Za pomyslného otce zakladatele a prvního vynálezce konceptu superpočítače je považován Seymour Cray. Cray hrál klíčovou roli při vývoji prvního superpočítače UNIVAC 1103. Jednalo se o první počítač, který byl určen ke komerčním účelům. Později si Cray založil společnost Cray Research a se svým týmem pracoval na vývoji několika řad superpočítačů. První superpočítač této společnosti s názvem Cray-1 byl schopen provést 240 miliónů výpočtů za sekundu, pozdější model Cray-2 se pyšnil schopností provádět přes 1 miliardu výpočtů za sekundu. S těmito počítači mohly pracovat i vědecké instituce.\cite{E1JpczXW0qh9e98N}

\begin{figure}
	\centering
	\includegraphics[width=0.5\textwidth]{Figures/seymour-cray.jpg}
	\caption{Seymour Cray \cite{Tronner20150626}}
	\label{fig:WritingThesis}
\end{figure}

Společnost Cray Research využívala ke konstrukci jejich superpočítačů až 10× rychlejší procesory v porovnání s procesory využívanými pro komerční počítače této doby. Později počátkem 90. let se však do popředí dostávají společnosti IBM a HP, které výkonem jejich superpočítačů zastiňují všechny menší firmy pokoušející se o vývoj vlastních superpočítačů.

V minulosti byly superpočítače navrhovány pro přesně danou úlohu. Příkladem takto specializovaného výpočetního clusteru je superpočítač Deep Blue, byl vyvinut společnistí IBM. Jeho úkolem bylo propočítávat postavení šachových figur na hracím poli. Tento superpočítač měl k dispozici 64 procesorů, na každou buňku hracího pole jeden. Deep Blue byl schopen spočítat až 200 milionů postavení fugur za sekundu. V květnu roku 1997 tento superpočítač porazil ruského šachového velmistra Garri Kasparova.\cite{Hosch20191128}

\begin{figure}[h]
	\centering
	\includegraphics[width=0.5\textwidth]{Figures/Garry-Kasparov-playing-against-Deep-Blue.jpeg}
	\caption{Garry Kasparov hraje proti Deep Blue \cite{Hosch20191128}}
	\label{fig:WritingThesis}
\end{figure}

\section{Výkon superpočítače}
Celosvětově využívanou metrikou pro měření výkonu superpočítačů je jednotka Flop/s. Jedná se o metriku, která je založena na počtu vykonaných operací v pohyblivé řadové čárce za sekundu. V době psaní této práce nejlepší superpočítače světa dosahují výkonu přes 440 PFlop/s.

Dle světového žebříčku TOP500 je nejvýkonnějším superpočítačem je v této době 
„Supercomputer Fugaku“ s ověřeným praktickým výkonem 442010 TFlop/s. Teoretický výkon tohoto clusteru je pak přes 537 PFlop/s, je počítán z udávaných hodnot frekvence použitých procesorů. Tento superpočítač má k dispozici přes 7,5 milionu jader a vlastní jej největší japonská vědecká instituce RIKEN \cite{B2TvJy8L3mSIxfWp}.

Nejvýkonnějším superpočítačem v České republice je nyní cluster Karolina s celkovým teoretickým výkonem 3,8 PFlop/s \cite{oviOzaWRPKlKSq7K}. Tento výpočetní cluster je umístěn v národním superpočítačovém centru IT4Innovations při Vysoké škole báňské – Technické univerzitě Ostrava. Superpočítač Karolina je v době psaní této práce umístěn na 71. pozici ve světovém žebříčku TOP500 \cite{iqgLoV1cXM0Qb6t1}.

Vývoj v odvětví IT se však žene stále kupředu a je jen otázkou času, kdy se v žebříčku objeví nový superpočítač a celé pořadí zpřehází.

\section{Plánovač úloh}
Výpočetní cluster je z praktického hlediska implementací dávkového systému. Uživatelé sami jejich programy na systému nespouští, ale dávají pokyn plánovači, který zajistí zpracování úlohy. Jedná se o program, který spravuje životní cyklus úloh na clusteru. Dle vypočtené priority řadí vytvářené úlohy do fronty, ze které jsou následně úlohy spouštěny. Stěžejními atributy pro zařazení úlohy do fronty mohou být například žádosti o zdroje, doba zpracování nebo priorita úlohy.

Aby nedocházelo k plývání nevyužívaných zdrojů, tak je také jedním z hlavních faktorů zařazení úlohy do fronty využití samotných uzlů na výpočetním clusteru. Pokud tedy plánovač volí pořadí spouštění jednotlivých úloh, mezi metriky zařazuje i vlastní volné zdroje na kterých mohou být spouštěny kratší úlohy, i když ke zpracování přišly později než úlohy delší.

I přes vysoký výkon superpočítačů a jejich neustálý vývoj není aktuálně možné uspokojit veškeré uživatelské požadavky ke zpracování úloh. Vytížení superpočítače a jeho zdrojů je většinou tedy maximální, každou dokončenou úlohu okamžitě nahrazuje úloha další. Uživatel tedy zpravidla na spuštění úlohy čeká. I tento problém pomáhá řešit plánovač na superpočítačovém clusteru. 

Následující obrázek popisuje plánování úloh s ohledem na eliminaci plýtvání zdroji. V tomto případě se jedná o dávkový systém se 6 výpočetními uzly. Cílem plánovače je zvolit pořadí spouštění úloh, tak, aby bylo minimalizováno plýtvání zdroji. Jednou z podmínek plánovače je omezení naplánování nanejvýš jedné úlohy na jeden uzel v daném čase. Plánuje se 9 úloh.

\begin{figure}[h]
	\centering
	\includegraphics[width=0.8\textwidth]{Figures/Scheduler.png}
	\caption{Plánování úloh \cite{W94NKRaxvG2L2A1W}}
	\label{fig:WritingThesis}
\end{figure}

Mezi hlavní úkoly každého plánovače se řadí zajištění spuštění každé úlohy (žádná úloha nesmí čekat ve frontě nekonečně dlouhou dobu), minimalizace nevyužití zdrojů a maximalizace průchodnosti úloh systémem.
